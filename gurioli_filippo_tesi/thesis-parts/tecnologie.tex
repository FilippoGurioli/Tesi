\chapter{Tecnologie}\label{chap:Tecnologie}
L'obiettivo del seguente capitolo è introdurre le tecnologie software utilizzate per lo sviluppo del progetto. Essendo questo un videogioco in XR sul web, si affronteranno i framework
più utilizzati in questi campi. Le analisi seguiranno un flusso che parte dal \textit{front end}, ovvero tutta la parte visibile all'utente, per poi passare al \textit{back end}, ovvero
l'architettura invisibile all'utente ma che svolge comunque un ruolo fondamentale per il funzionamento dell'applicazione. Durante la trattazione saranno fatti anche confronti tra
framework simili motivando la scelta intrapresa per questo progetto, analizzandone gli aspetti che hanno portato a questa decisione. Si partirà quindi definendo le API WebXR, per poi
passare al Mixed Reality Toolkit e terminare il front end con BabylonJS. Si passerà quindi al back end con NodeJS e Croquet. 

\section{WebXR}\label{sec:WebXR}
WebXR è un insieme di specifiche web che permettono di creare applicazioni XR per il web. Questo permette di creare applicazioni che possono essere eseguite su qualsiasi dispositivo
che disponga di un browser, senza dover installare alcuna applicazione\cite{WebXR}.\\
WebXR si appoggia su un'altra libreria specifica per la gestione di grafica 3D sul web chiamata OpenGL. OpenGL, essendo nata nel 2011, dispone di una vasta gamma di funzionalità
ed una comunità molto attiva.\\
Il passo in avanti che ha fatto WebXR è stato quello di trasportare le realtà create da OpenGL in un contesto XR, portando alla luce tutta una serie di nuove interfacce per la gestione
della sessione XR, dei vari dispositivi connessi, della spazialità e dell'input.\\
WebXR crea una struttura capace di interagire con tutta la gamma di dispositivi XR e non, creando una \textit{session mode} diversa in base a quale dispositivo si collega. Questo
framework identifica 3 \textit{session mode} diverse: `immersive-ar', `immersive-vr' e `inline'. La prima è utilizzata per dispositivi AR, la seconda per dispositivi VR e la terza
per dispositivi non XR. In base al sistema collegato vengono anche rese accessibili le funzionalità specifiche di quell'hardware. Se a collegarsi alla pagina web è, ad esempio, un 
dispositivo HoloLens saranno disponibili feature come l'hand tracking e l'eye tracking, se a collegarsi è un HTC Vive saranno accesibili sensori di movimento e audio stereoscopico, 
infine, se a collegarsi è un qualsiasi pc fornito di monitor, saranno disponibili solo le funzioni base per creare l'esperienza 3D, molto simile a ciò che già fornisce OpenGL.\\
Grazie a questa infrastruttura creata da WebXR è possibile creare applicazioni eseguibili su qualsiasi dispositivo XR, senza dover creare una versione specifica per ognuno di essi.\\
\newline
La tecnologia WebXR realizza, tra le altre cose, una gestione capillare della sessione, organizzando i vari eventi che possono verificarsi durante l'esecuzione dell'applicazione. Questi
caratterizzano tutta la durata dell'applicazione con eventi \textit{general purpose} come gli \texttt{XRSessionEvent} e gli \texttt{XRInputSourceEvent} e eventi più specifici come
gli \texttt{XRReferenceSpaceEvent} e gli \texttt{XREyeEvent}.\\
WebXR fornisce anche delle API per la creazione di un \textit{XR Frame Loop}, ovvero un ciclo di esecuzione che permette di gestire la scena virtuale. Ogni
ciclo del game loop viene creato un \texttt{XRFrame} che contiene tutte le informazioni riguardanti tutti gli oggetti in un preciso istante della sessione (di solito quello corrente).
Successivamente, viene calcolato come renderizzare la scena per quello \textit{snapshot} in base alla telecamera utilizzata e alla posizione e orientamento dell'utente.\\
\newline
In ultima istanza, si vuole fare un approfondimento sulla gestione che WebXR fa dell'input. Questo framework fornisce una gestione completa di tutti i tipi di input che possono
essere utilizzati in un'applicazione XR. In letteratura vengono definiti tre tipi diversi di input: \textit{primary input source}, \textit{auxiliary input source} e \textit{transient
input source}. Il primo è l'input principale ed è \textit{platform-specific}, ovvero sono tutti quei comandi specifici di un determinato dispositivo come una \textit{hand gesture},
un comando vocale o il touchpad. Questa categoria rappresenta il modo principale di interazione con l'applicazione, si assume infatti che ogni dispositivo abbia dei comandi specifici
che possono essere utilizzati per interagire con l'applicazione. Il secondo viene definito come tutti quegli input che non sono input primari, raggruppando quindi tutti gli input
che non vengono riconosciuti come relativi ad un hardware specifico. Il \textit{transient input source} è un input che ha una durata di tempo limitato, in questo caso i comandi
possono essere riconosciuti sia come input primari che ausiliari, ricorrendo però ad una gestione specifica e ottimizzata per questo caso.
\newline \newline
In questo progetto le API fornite da WebXR non sono state usate direttamente, nonostante ciò era importante conoscere questa tecnologia per poter comprendere il funzionamento
di BabylonJS, prodotto basato su WebXR che è stato utilizzato per la creazione del videogioco. Si noti infine che WebXR è una tecnologia che garantisce un alto grado di sicurezza, in quanto
l'accesso alle pagine che la utilizzano è permesso solo tramite il protocollo HTTPS, informazione che verrà approfondita nella sezione~\ref{sec:NodeJS}. 

\section{MRTK}\label{sec:MRTK}
MRTK (acronimo per Mixed Reality Toolkit) è un framework open source sviluppato da Microsoft per Unity che permette di sviluppare applicazioni per HoloLens e Windows Mixed Reality\cite{MRTK}.\\
Dopo la nascita del dispositivo HoloLens mancavano ancora tutta una serie di API che permettessero al programmatore di svincolarsi dalle basi tecniche, principalmente legate 
alla gestione degli input e della spazialità, e di concentrarsi sulla creazione di applicazioni.
Questo framework è stato quindi sviluppato per creare un insieme di componenti riutilizzabili, che permettano di sviluppare applicazioni per la realtà mista in modo più semplice e 
veloce. Le principali componenti sono:
\begin{itemize}
    \item \textit{boundary system}, utilizzato nelle applicazioni VR per definire il confine fisico in cui l'utente può muoversi;
    \item \textit{camera system}, utilizzato per gestire la camera in modo efficiente in entrambe le simulazioni AR e VR;
    \item \textit{input system}, utilizzato per gestire ogni tipo di input utente, dal touchscreen ai controller, dal mouse e tastiera all'\textit{air tap};
    \item \textit{scene system}, creato per gestire le varie scene Unity e come queste interagiscono tra loro nel contesto XR;
    \item \textit{spatial awareness system}, utilizzato per gestire la posizione e l'orientamento dell'utente all'interno della scena;
    \item \textit{rendering system}, utilizzato nel rendering della scena virtuale, sfruttando funzioni avanzate come \textit{clipping}, \textit{pulse shaders} e \textit{materials}.
\end{itemize}
Il framework è stato sviluppato per essere utilizzato con Unity, un motore di gioco multipiattaforma che permette di creare applicazioni 2D e 3D. In quanto tale, supporta tutta
l'infrastruttura di Unity dei prefab, dei componenti e del game loop. Questi non verranno approfonditi per non allontanarsi troppo dallo scopo di questo lavoro tuttavia, per 
approfondire, si faccia riferimento al testo \textit{`Unity in Action'} di Joe Hocking\cite{hocking2018}. Essendo 
l'applicazione del progetto sviluppata per HoloLens 2 (di casa Microsoft), MRTK è stata quasi una scelta obbligata per poter creare ologrammi in modo nativo per questo dispositivo.\\
Si noti che il Mixed Reality Toolkit è stato prodotto in supporto del motore di gioco Unity ma è stato recentemente portato anche per Unreal Engine 4, BabylonJS e OpenXR. Nello 
specifico, BabylonJS è stata una delle tecnologie utilizzate nella tesi, motivo per il quale, nella sezione~\ref{sec:BabylonJS}, verrà approfondito il porting per BabylonJS.

\section{BabylonJS}\label{sec:BabylonJS}
BabylonJS è un framework open source per la creazione di applicazioni web 3D e XR\cite{BabylonJS}.\\
La scelta di BabylonJS, come tutte le principali feature di questo framework, sono un argomento molto ampio di questa tesi, motivo per il quale si analizzeranno una alla volta di seguito.

\subsection{Motivazioni e principali concorrenti}\label{subsec:BabylonJS_motivazioni}
La scelta di BabylonJS è stata dettata da una serie di motivazioni. In primo luogo, come già accennato, questo framework integra (anche se solo in parte) il Mixed Reality
Toolkit, dando accesso a molti componenti comuni a questo framework come \textit{Holographic Button}, \textit{Near Menu}, \textit{Hand Menu}, \textit{Holographic Slate} e altri 
ancora, incorporando anche molte funzionalità come il \textit{follow behaviour}, l'\textit{eye tracking} e l'\textit{hand tracking}.\\
In secondo luogo, BabylonJS supporta compleatamente WebXR, facendo da intermediario tra le API fornite da WebXR e il programmatore. Questo permette di creare applicazioni web
che possono essere eseguite su qualsiasi dispositivo XR, tramite l'utilizzo di interfacce semplici e intuitive.\\
In ultima istanza BabylonJS è stato scelto per la vasta gamma di funzionalità native che offre, insieme alla valida e completa documentazione relativa alle funzionalità. BabylonJS
può essere definito a tutti gli effetti un motore di gioco, in quanto fornisce un game loop, la gestione delle scene, delle luci, delle ombre, dei materiali e 
delle animazioni.
\newline \newline
I principali concorrenti di BabylonJS sono due: A-Frame e Unity. A-Frame si appoggia su ThreeJS che è un framework per la creazione di applicazioni web 3D. Per capire il motivo per
cui si è preferito scegliere BabylonJS bisogna prima sottolineare che ogni framework utilizzato nel videogioco è in JavaScript, questo permette di creare un ecosistema di librerie
e framework che possono essere utilizzati in modo omogeneo. ThreeJS è un framework scritto in JavaScript, ma A-Frame è scritto in HTML, questo crea un problema di omogeneità
e di gestione delle dipendenze che, seppur gestibile, non è ottimale. A questo bisogna anche aggiungere che BabylonJS è un framework più completo e più performante di A-Frame che,
tra le altre cose, non supporta MRTK.\\
Unity è forse il \textit{game engine} più famoso e utilizzato al giorno d'oggi, questo permette di creare applicazioni 2D e 3D per qualsiasi piattaforma. È stato valutato come
alternativa a BabylonJS per la creazione dell'applicazione web, ma in conclusione si è deciso di scartarlo per due motivi. In primo luogo, Unity, essendo scritto in C\#, avrebbe
comportato non poche difficoltà nell'integrazione con il resto della codebase. In aggiunta a questo, Unity non supporta nativamente WebXR, seppur esistano \textit{plug-in} che permettono
di utilizzare WebXR, questi sono comunque meno performanti e meno stabili rispetto a BabylonJS.\\

\subsection{Caratteristiche principali}\label{subsec:BabylonJS_caratteristiche}
Le caratteristiche principali che BabylonJS offre, in relazione anche al loro impiego nell'elaborato, sono:
\begin{itemize}
    \item \textit{WebXR}: come già accennato, BabylonJS supporta nativamente WebXR, permettendo di creare applicazioni web in Extended Reality molto velocemente. Gli strumenti principali
    a supporto di WebXR sono l'\textit{XR experience helper}, che permette di gestire la sessione XR, e il \textit{WebXR default experience}, che permette di creare un'esperienza
    XR di base abilitando e disabilitando feature specifiche.
    \item \textit{MRTK}: BabylonJS supporta MRTK, permettendo di utilizzare molti componenti di questo framework. Come già dichiarato, i più importanti sono
    bottoni, menù e pannelli. Insieme a questi componenti vengono fornite tutta una serie di funzionalità come il \textit{follow behaviour}, ovvero la capacità di un oggetto di 
    seguire l'orientamento della telecamera, rimanendo sempre visibile per l'utente, l'\textit{hand tracking}, ovvero la capacità di riconoscere le mani dell'utente e di 
    carpire le sue interazioni, e l'\textit{hand constraint behaviour}, ovvero la capacità di un oggetto di seguire il movimento della mano dell'utente, affinchè l'utente possa
    usufruire dell'oggetto ogni qual volta rivolga il suo sguardo sulle proprie mani.
    \item \textit{game engine}: BabylonJS è un motore di gioco completo, questo fornisce un insieme di funzionalità che permettono di creare applicazioni complesse molto più rapidamente.
    Tra le funzionalità più importanti si possono citare la creazione di un \textit{engine} per il rendering delle scene, la gestione delle varie scene, la gestione delle telecamere,
    la presenza di un motore fisico, la gestione di luci, ombre, materiali, \textit{mesh}\footnote{Mesh: è un insieme di vertici, spigoli e poligoni che formano un modello tridimensionale.}
    e animazioni, la gestione di eventi e la gestione di input.
    \begin{itemize}
        \item L'\textbf{engine} deve essere unico per tutta l'applicazione, fornisce utility di base come gli FPS, la dimensione della finestra e la possibilità di creare un ciclo di rendering.
        \item Le \textbf{scene} sono l'elemento principale di BabylonJS, ogni scena è composta da una serie di oggetti come, ad esempio, \textit{mesh}, luci, telecamere e materiali. Ogni scena
        può essere vista come un livello di un videogioco, in quanto può essere caricata e scaricata in qualsiasi momento.
        \item Le \textbf{telecamere} sono un componente che permette di visualizzare la scena, BabylonJS supporta diversi tipi di telecamere come la telecamera prospettica, la telecamera ortografica,
        la telecamera sferica e la telecamera cilindrica.
        \item Il \textbf{motore fisico} è un componente che permette di gestire la fisica all'interno della scena, permettendo di gestire la gravità, le collisioni e le forze.
        \item Le \textbf{luci} sono un componente che permette di illuminare la scena, BabylonJS supporta diversi tipi di luci come la luce direzionale, la luce puntiforme, la luce spot e la luce
        emisferica.
        \item Gli \textbf{eventi} rappresentano un qualsiasi avvenimento all'interno della scena, esiste una rete di \textit{subject-observer} creata ad hoc per osservare e gestire ogni tipo
        di evento che possa verificarsi nella scena.
        \item Gli \textbf{input} rappresentano una qualsiasi interazione dell'utente con la scena, BabylonJS supporta diversi tipi di input e li gestisce con eventi specifici.
    \end{itemize}
\end{itemize}
Con questo termina la trattazione riguardante il front end, si passa quindi alla descrizione delle tecnologie utilizzate nel back end: NodeJS e Croquet.

\section{NodeJS}\label{sec:NodeJS}
NodeJS è un runtime JavaScript open source che permette di eseguire codice JavaScript al di fuori di un browser\cite{NodeJS}. Un runtime JavaScript è un ambiente di esecuzione
in cui il codice JavaScript viene eseguito, in questo caso, NodeJS permette di eseguire codice JavaScript su un server.\\
NodeJS è stato sviluppato per essere utilizzato con il motore JavaScript V8 di Google, che è anche il motore JavaScript utilizzato da Google Chrome. Questo permette di utilizzare
le stesse funzionalità JavaScript sia lato client che lato server, creando un ambiente di sviluppo omogeneo e omnicomprensivo di tutte le funzionalità. Le feature più importanti
di NodeJS sono due, la gestione degli eventi asincrona\footnote{Asincrono: in informatica asincrono e sincrono assumono un'accezione leggermente diversa da quella 
naturale della parola. In questo contesto si definisce sincrona un'operazione che viene eseguita all'istante in cui viene chiamata e asincrona un'operazione che viene eseguita
più avanti nel tempo.} e il \textit{Node Package Manager} o NPM.
\begin{itemize}
    \item \textit{Gestione degli eventi asincrona}: NodeJS è stato sviluppato per gestire un elevato numero di connessioni simultanee, per questo motivo è stato progettato con un
    modello di gestione degli eventi asincrono. Questo permette di gestire le richieste in arrivo senza dover creare un thread per ognuna di queste.
    Questa tecnica è anche utilizzata per la gestione degli I/O in modo tale da non bloccare l'unico thread disponibile.
    \item \textit{NPM}: NPM è un gestore di pacchetti per NodeJS che permette di installare e gestire le dipendenze di un progetto. Questo permette di creare un ecosistema di
    librerie e framework che possono essere utilizzati per lo sviluppo di applicazioni web. NPM è il più grande ecosistema di librerie open source al mondo, con oltre 1 milione
    di pacchetti disponibili.
\end{itemize}
L'\textit{event loop} di NodeJS è il cuore di questo runtime e fulcro della sua grande diffusione. Si riporta la sua descrizione dal sito ufficiale\cite{NodeJS}:
\begin{quote}
    [...] In altri sistemi, c'è sempre una chiamata bloccante per avviare il ciclo degli eventi. Tipicamente, il comportamento è definito attraverso i callback all'inizio di uno script, 
    e alla fine un server viene avviato attraverso una chiamata bloccante come \texttt{EventMachine::run()}. In Node.js, non c'è una tale chiamata per avviare il ciclo degli eventi. Node.js 
    entra semplicemente nel ciclo degli eventi dopo l'esecuzione dello script di input. Node.js esce dal ciclo degli eventi quando non ci sono più callback da eseguire.
\end{quote}
Nel progetto di questa tesi NodeJS è stato utilizzato per creare un server in un indirizzo IP locale su cui utilizzare il protocollo HTTPS affinchè le funzionalità di WebXR fossero
accessibili. Il server avrà il compito anche di eseguire l'applicazione web creata con Croquet.


\section{Croquet}\label{sec:Croquet}
\begin{quote}
    \textit{Croquet removes the complexity of traditional client/server systems and eliminates netcode, enabling synchronized simulations and gameplay that have simply not been 
    possible.}\cite{Croquet}
\end{quote}
La menzione che si è fatta sopra riporta la prima definizione che compare sul sito ufficiale di Croquet. Questo è un framework open source per la creazione di applicazioni 
collaborative e multiplayer. Nato con l'idea di creare un ambiente di sviluppo per videogiochi, questo framework si è poi espanso a tutti i campi in cui la collaborazione e la condivisione
di informazioni sono fondamentali. Nel sito ufficiale si possono trovare molti esempi di applicazioni create con questo framework, tra cui un contatore, una chat e vari esempi di mini-giochi, tutti
perfettamente sincronizzati tra i vari utenti.\\
Croquet porta con sè una serie di garanzie che permettono di creare applicazioni multiplayer semplici e performanti. Ad ogni utente
è garantito di essere \textit{bit-identical} con tutti gli altri connessi alla stessa sessione. Inoltre, come viene anche citato nella definizione, Croquet elimina il concetto
di server e client, svincolando completamente lo sviluppatore dal produrre \textit{netcode}, ovvero il codice che si concentra principalmente sulla comunicazione tra gli utenti,
sulla gestione della latenza e sulla sincronizzazione dei dati.\\ 
Nella prossima sezione si andrà ad esplorare l'architettura specifica di Croquet per poi passare ad un'analisi più approfondita delle sue funzionalità. Si terminerà quindi il capitolo
con una breve analisi delle motivazioni che hanno portato alla scelta di questa infrastruttura.\\

\subsection{Architettura}\label{subsec:Croquet_architettura}
Come già anticipato Croquet si pone l'obiettivo di creare un'infrastruttura che permetta di creare applicazioni condivise senza la necessità di scrivere netcode. La veridicità di
questa affermazione la si può subito notare dal fatto che Croquet è sviluppato interamente su JavaScript, noto linguaggio client-side, che non richiede l'installazione di alcun server. 
Se questo non dovesse bastare, nel sito ufficiale si può leggere la struttura fondamentale di Croquet che si divide in tre componenti principali: la \textit{view}, il \textit{model}
ed il \textit{reflector}.
\begin{itemize}
    \item \textbf{View}: è il componente che si occupa di gestire l'interfaccia utente, ovvero gli input che l'utente da all'applicazione e la visualizzazione di ciò che
    l'applicazione produce. 
    \item \textbf{Model}: è quella parte dell'applicazione in cui i calcoli vengono eseguiti, non contiene informazioni riguardanti la visualizzazione ma dati e 
    funzionalità condivise.
    \item \textbf{Reflector}: non è un vero e proprio componente implementabile dallo sviluppatore, esso rappresenta uno \textit{stateless, public}, \textit{message-passing service}
    all'interno del cloud che permette di tenere aggiornate le applicazioni tra i vari utenti.
\end{itemize}
Si precisa che un progetto Croquet può essere composto da più view e più model, non vi è quindi la necessità di riportare tutta la logica in un singolo file `model', tanto meno di
scrivere tutta la parte di grafica in un singolo file `view'.\\
Per garantire una sincronizzazione \textit{bit-identical} tra tutti gli utenti, Croquet utilizza un \textit{time-based, optimistic, lockstep protocol}. Questo protocollo si basa
sull'idea che tutti gli utenti siano sincronizzati in base al tempo che è trascorso dall'inizio della sessione. In questo modo, ogni utente può eseguire le proprie azioni in modo
ottimistico, senza dover aspettare che tutti gli altri utenti abbiano eseguito le proprie. A tale scopo Croquet utilizza un clock esterno alle macchine degli utenti, che però
permette di tenerle sincronizzate. Questo clock è poi condiviso tramite i reflector ai model che sono quindi temporizzati perfettamente.\\
\newline
Per eseguire un'azione all'interno della struttura vengono utilizzati degli eventi. Essi sono il modo in cui Croquet permette di comunicare tra i vari componenti, in particolare
tra view e model. In base a chi invia e chi riceve si distinguono quattro tipi di eventi diversi:
\begin{itemize}
    \item \textbf{input event}: eventi inviati dalla view al model. Questi eventi devono poter aggiornare lo stato del model di tutti gli utenti connessi alla stessa sessione. Per 
    questo motivo, essi vengono asincronicamente inviati al reflector che poi li condivide con tutti gli utenti;
    \item \textbf{output event}: eventi inviati dal model alla view. Dato che tutte le macchine eseguono lo stesso codice, questo evento non è altro che una chiamata di funzione
    che viene eseguita in modo sincrono da tutti gli utenti;
    \item \textbf{view event}: eventi invaiti dalla view alla view. Questi eventi sono utilizzati per comunicare tra le varie view e, grazie ancora al fatto che eseguono lo stesso codice,
    ciò corrisponde ad una semplice chiamata a funzione (sincrona);
    \item \textbf{model event}: eventi inviati dal model al model. Questi eventi sono utilizzati per comunicare tra i vari model. Essendo tutti sincronizzati, anche in questo caso
    riceveranno l'evento e lo eseguiranno esattamente allo stesso istante di tempo gestendolo completamente in locale.
\end{itemize}
Una raffigurazione semplice ma efficace viene fornita nell'immagine~\ref{fig:CroquetArchi.png}.\\
\newline
\img{CroquetArchi.png}{Architettura di Croquet\cite{CroquetArchi}}
Per comprendere completamente la struttura di Croquet bisogna ancora definire un ultimo concetto: lo \textit{snapshot}. Lo snapshot è una copia del model che viene salvata nel cloud.
Quando l'applicazione Croquet è in esecuzione, il reflector periodicamente comunica al model di eseguire uno snapshot: questo permette agli utenti di connettersi a delle sessioni che 
sono già in corso d'opera. Quando un utente si connette ad una sessione, il reflector invia al model l'ultimo snapshot disponibile, il model viene quindi istanziato con le ultime
informazioni salvate, successivamente la view viene istanziata aggiornando la UI con le informazioni presenti nel model.\\
\newline
Affinchè una sessione di Croquet inizi bisogna richiamare una funzione apposita: la \texttt{Croquet.Session.join}. Questa funzione avvia una sessione di Croquet, se ancora non esistente,
oppure istanzia model e view aggiornandoli all'ultimo snapshot. Al lancio del comando viene generato un \textit{session ID} che identifica univocamente la sessione. L'ID viene 
creato partendo dal nome dell'applicazione (passato come parametro) e dal codice di tutti i modelli registrati in quell'applicazione. Questo garantisce che solo chi sta eseguendo lo
stesso codice potrà connettersi alla stessa sessione evitando qualsiasi problema di sincronizzazione in tal senso.
\subsection{Funzionalità}\label{subsec:Croquet_funzionalita}
In questa sezione si parlerà di come l'architettura sopra descritta viene effettivamente implementata in Croquet. Si divide la sezione in due parti, una dedicata al model ed una alla
view. Si noti che il reflector non è un componente implementabile dallo sviluppatore, motivo per il quale non verrà trattato in questa sezione.\\
\subsubsection{Model}\label{subsubsec:Croquet_model}
Il model è il componente che si occupa di gestire i dati e le funzionalità condivise tra tutti gli utenti. In Croquet esso è una classe standard di JavaScript con la differenza
che al posto del costruttore bisogna definire un metodo chiamato \texttt{init} che viene eseguito all'istanziamento del model, a sua volta attuata chiamato \texttt{ModelName.create}
e non con la classica \texttt{new}. Questo è dovuto al fatto che il model viene istanziato in modo diverso in base alla sessione: se la sessione è appena stata creata la \texttt{create}
corrisponde ad una semplice \texttt{new} ma, se fosse già in esecuzione, Croquet usa lo snapshot per portare quel model all'ultimo aggiornamento.\\
\newline
Dato che il model è temporizzato secondo un clock definito esternamente, Croquet fornisce in questa classe anche delle variabili e dei metodi per conoscere il tempo trascorso e 
sfruttarlo. In particolare, il model dispone di una variabile \texttt{now} che rappresenta il tempo trascorso dall'inizio della sessione. Inoltre viene fornito un metodo \texttt{future}
che permette di eseguire una funzione ad un certo istante di tempo nel futuro.\\
\newline
Come già anticipato, il model e la view comunicano tramite eventi. Per inviare e ricevere questi eventi vengono utilizzate due funzioni \texttt{publish} e \texttt{subscribe}. La prima
viene impiegata per l'invio di un evento, la seconda per la ricezione. Entrambe queste funzioni prendono come parametri uno \textit{scope}, ovvero una stringa che identifica il tipo di
evento ed una stringa che identifica l'evento stesso. Il terzo parametro, per la \texttt{subscribe}, corrisponde al metodo da eseguire una volta che viene intercettato l'evento, mentre
equivale ai parametri da passare al destinatario (volendo anche nulla) per la \texttt{publish}.
Croquet suggerisce delle \textit{best practice} per la gestione degli eventi, in particolare, consiglia di non creare mai una concatenazione di eventi in cui se ne susseguono uno
da view a model e uno da model a view. Questo perchè, come verrà specificato nella sezione~\ref{subsubsec:Croquet_view}, alla view viene passato direttamente il riferimento
al model rendendo inutile e pesante la risposta del model via evento.\\
\newline
La funzione speculare alla \texttt{create} è la \texttt{destroy}. Essa deve essere chiamata ogni qual volta si voglia terminare l'esistenza del model in tutti gli utenti connessi alla
sessione. Vengono rimosse tutte le chiamate a \texttt{future} in attesa e tutte le \texttt{subscribe} ad eventi che sono state fatte.\\

\subsubsection{View}\label{subsubsec:Croquet_view}
La view è la parte del software responsabile di intercettare l'input utente e di mostrargli l'output generato dal model. I vari utenti possono avere view 
diverse, mostrando certe informazioni e nascondendone altre, in modo da avere esperienze diversificate. In Croquet essa è una classe standard di JavaScript.
Al costruttore verrà passata una variabile \texttt{model} che rappresenta il riferimento al model. Croquet mette una grande enfasi su come gestire questa variabile, nella fattispecie
sottolinea come questa debba essere usata solo in lettura e mai in scrittura. Questa regola è dettata dal fatto che se si scrivesse direttamente sul model lo si farebbe solo 
localmente, rompendo la sincronizzazione. Tramite la \texttt{publish} si innesca invece tutto il meccanismo di condivisione via reflector spiegato prima, mantenendo i model
sincronizzati.\\
\newline
La view dispone anch'essa dei metodi \texttt{publish}, \texttt{subscribe} e \texttt{future}. Non ci si soffermerà sulla descrizione dei primi due inquanto già definiti
nella sezione precedente. Per quanto possa sembrare simile alla corrispettiva model, la \texttt{future} all'interno della view corrisponde semplicemente alla chiamata della 
funzione nativa JavaScript \texttt{setTimeout}, che esegue il codice passato alla fine del tempo specificato. Questa somiglianza è stata implementata al solo scopo di mantenere uno stile
coerente tra le due componenti anche se non vi è alcuna relazione.\\
\newline
In questa classe viene fornito un metodo chiamato \texttt{update} per permettere di fare polling degli input, rendering e aggiornamenti della UI. Questa procedura viene chiamata
automaticamente in ogni frame passandogli come parametro il tempo trascorso dalla creazione della view. Questa funzione viene chiamata unicamente nella prima
view istanziata (nominata da Croquet \textit{root view}), di tutte le view figlie bisognerà richiamare esplicitamente il metodo affinchè l'effetto si perpetui.\\
\newline
In ultima istanza si vuole parlare della funzione \texttt{detach} che consiste nella distruzione della view. Nella documentazione viene specificato che questa funzione deve essere
sovrascritta dalla \textit{root view} affichè richiami \texttt{detach} in tutte le view ausialirie per poi usare la \texttt{super.detach}. La principale funzione di questo metodo
è di rimuovere tutti gli eventi che sono stati sottoscritti tramite \texttt{subscribe}, lasciando al programmatore il compito di eliminare tutti gli elementi visivi che sono stati
creati.\\
\subsection{Motivazioni}\label{subsec:Croquet_motivazioni}
Le motivazioni che hanno spinto a scegliere Croquet come framework per il supporto multiplayer sono molteplici. In primo luogo, Croquet è stato sviluppato per essere interamente
in JavaScript, questo permette di creare un ecosistema di librerie e framework che possono essere utilizzati in modo omogeneo. In aggiunta, le garanzie che Croquet fornisce sono
molto ricercate in questo settore, in particolare la sincronizzazione \textit{bit-identical} e la gestione degli eventi. Si vuole ricordare ancora una volta che
questo framework svincola dal netcode, altra feature importante che ha portato a questa scelta. Per ultimo l'utilizzo dell'architettura MVC (Model-View-Controller) e 
dell'\textit{Observer pattern}, seppur in maniera rivisitata, rende la curva di apprendimento più bassa portando ad una familiarizzazione col framework più rapida.\\