\section{Analisi dei requisiti}\label{sec:Analisi}
    L'obiettivo del progetto è creare un ambiente di realtà aumentata condivisa
    in cui l'utente possa giocare contro un altro al gioco di carte \textit{Yu-Gi-Oh!}. L'esperienza che il giocatore proverà dovrà essere quanto più simile alla versione
    proposta nella serie animata omonima.\\
    \newline
    Al momento dell'avvio l'utente dovrà affrontare un duello contro un'altra persona a \textit{Yu-Gi-Oh!}. Per la decisione del regolamento da seguire si è optato per
    una versione semplificata del gioco. Il giocatore potrà giocare carte mostro che
    rappresentano delle truppe schierate dalla parte del possessore. Queste truppe
    potranno quindi attaccare l'avversario per ridurne i punti vita e difendere il proprio controllore dagli attacchi avversari. Saranno presenti anche carte magia e trappola che,
    tra i vari effetti, potranno modificare i punti vita, l'ambiete di gioco in cui gli utenti giocano o anche l'attacco e
    la difesa dei mostri propri e avversari. L'obiettivo del gioco consiste quindi
    nell'azzerare i punti vita dell'avversario, che comporterà anche la conclusione della
    simulazione.

    \subsection{Requisiti funzionali}\label{subsec:requisitiFunzionali}
        \begin{itemize}
            \item Il giocatore sarà in grado di vedere gli ologrammi personali e condivisi in tempo reale;
            \item il giocatore potrà interagire con un mazzo di carte virtuale pescando la prima carta;
            \item il giocatore potrà posizionare le carte che ha in mano sul campo e di conseguenza far apparire la corrispondente carta nello spazio di gioco condiviso;
            \item il giocatore potrà avanzare di fase, come ordinare l'attacco di un mostro tramite un menù apposito;
            \item ad ogni danno (o cura) inflitto (o subito) verrà visualizzato un ologramma condiviso che mostra i punti vita rimanenti.
        \end{itemize}
    \subsection{Requisiti non funzionali}\label{subsec:requisitiNonFunzionali}
        \begin{itemize}
            \item L'applicazione dovrà sfruttare la tecnologia WebXR per rendere fruibile, tramite un qualsiasi browser compatibile, l'esperienza di gioco.
            \item L'applicazione dovrà essere in grado di gestire momentanee disconnessioni da parte di tutti gli utenti.
            \item L'applicazione dovrà prevedere l'ingresso anche di più di due giocatori alla sessione, mostrando ai giocatori inattivi il duello in atto.
        \end{itemize}

    \subsection{Modello del dominio}
        Il videogioco \textit{Yu-Gi-Oh!} dovrà modellare i concetti di giocatore, carta, campo di gioco e turno. Ognuno di questi concetti rappresenta un tassello fondamentale
        della struttura del video game. Il giocatore corrisponde all'utente che sta giocando, verrà fornito di un \textit{mazzo} di carte impilate e coperte e di una \textit{mano} di
        carte visibili che potrà giocare sul campo di gioco. Il campo di gioco è composto da due aree speculari, una per ogni giocatore, in cui verranno posizionate le carte giocate
        dai duellanti. Il turno rappresenta l'unità di tempo in cui un giocatore può eseguire delle azioni, come pescare una carta dal mazzo, giocare una carta dalla mano o attaccare
        con un mostro. Si noti che ognuna di queste azioni sarà eseguibile in una \textit{fase} precisa del turno, si potrà pescare una carta dal mazzo nella \textit{draw phase} ma
        non si potranno posizionare carte nel campo, si potrà attaccare con un mostro nella \textit{battle phase} ma non si potrà pescare e così via.\\
        \img{ModelloDominio.png}{Schema UML del modello del dominio}
    