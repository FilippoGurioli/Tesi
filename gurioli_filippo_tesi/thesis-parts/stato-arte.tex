\chapter{Stato dell'arte}\label{chap:Letteratura}
Di seguito si riporteranno informazioni circa lo stato dell'arte riguardante la Extended Reality, in particolare, si toccherà il tema dello sviluppo di videogiochi in ambito 
Augmented Reality e Virtual Reality. Successivamente si analizzerà la letteratura riguardante il tema del multiplayer e come questo sia attualmente realizzato nei software comuni,
sottolineando l'importanza del web al giorno d'oggi.

\section{Extended Reality}\label{sec:XR}
    La Extended Reality è un campo molto vasto che comprende diverse tecnologie ed è in continua evoluzione. Talvolta non è possibile fornire una definizione univoca dei vari 
    concetti per via delle diverse visioni che gli esperti in materia hanno. Lo scopo della sezione seguente è quindi quello di chiarire i concetti fondamentali riguardanti
    questa tecnologia, esplorare le diverse accezioni e presentare alcuni esempi di utilizzo.
    \subsection{Definizione}\label{subsec:XRDef}
        Con il termine Extended Reality (abbreviato in XR) si intende un insieme di tecnologie che permettono di estendere la realtà, ovvero di aggiungere informazioni al mondo 
        reale. Sotto questa macro definizione rientrano le tecnologie di realtà aumentata (AR), realtà virtuale (VR) e realtà mista (MR). Per AR si intende la tecnologia che permette 
        di sovrapporre informazioni digitali al mondo reale, mentre per VR si intende la tecnologia che permette di immergere l'utente in un ambiente virtuale. La MR è una tecnologia
        che permette di conciliare il mondo reale con quello virtuale in modo totalmente trasparente per l'utente. Come ogni calcolatore, queste tecnologie prevedono dispositivi 
        di input e di output per l'interazione tra macchina e utente. Venendo completamente immersi in queste realtà virtuali, l'utilizzo di una tastiera o un mouse risulterebbe
        inefficace, si sono quindi progettati dispositivi ad hoc per l'interazione (input) e per la ricezione delle informazioni (output). Per quanto riguarda l'input, si possono
        utilizzare dei controller, dei guanti o il proprio corpo, mentre per l'output domina l'utilizzo di visori. Questi dispositivi sono in grado di rilevare i movimenti 
        dell'utente e di trasmetterli al sistema, che li elabora e li utilizza per modificare l'ambiente virtuale. Questo ambiente virtuale può essere visualizzato dall'utente 
        tramite un visore, che può essere un visore VR, un visore AR o un visore MR.
        \paragraph{Augmented Reality e Mixed Reality} sono due concetti molto simili, dei quali si trovano definizioni ambigue, talvolta discordanti. La definizione più comunemente
        accettata per Augmented Reality è quella fornita da Azuma\cite{Azuma1997}:
            \begin{quote}
                \textit{AR systems have the following three characteristics: (1) combine real and virtual, (2) are interactive in real time, and (3) are registered in 3D.}
            \end{quote}
            Si noti che non è specificato nessun tipo di dispositivo di output, potrebbero essere  AR anche dispositivi che forniscono informazioni tattili, gustative o olfattive,
            benchè la loro implementazione è di fatto un settore tutt'ora nascente (motivo per il quale nella sezione precedente non li si è menzionati). La definizione formale di 
            Mixed Reality è invece fornita da Milgram\cite{Milgram1994}:
            \begin{quote}
                \textit{A mixed reality (MR) system is one that combines real and virtual environments seamlessly.}
            \end{quote}
            Questa definizione è molto simile a quella di Azuma, ma non è specificato il fatto che l'ambiente virtuale debba essere tridimensionale. La definizione di Milgram non
            specifica, inoltre, che l'ambiente virtuale debba essere sovrapposto a quello reale, ma che i due ambienti debbano essere combinati in modo da risultare indistinguibili. 
            In quest'ottica si può quindi affermare che la AR è un caso particolare di MR, in cui l'ambiente virtuale è sovrapposto a quello reale.\\
            Il libro di Schmalstieg e Höllerer \textit{Augmented Reality: Principles and Practice}\cite{Schmalstieg2016} fornisce una schematizzazione della gerarchia tra AR e MR
            mostrata in figura\ref{fig:ARvsMR} che permette di comprendere meglio la relazione tra le due tecnologie. 
            \img{ARvsMR}{Gerarchia tra AR e MR - \textit{`The mixed reality continuum'}.}
            
    \subsection{Storiografia}\label{subsec:XRstoriografia}
        Come già accennato prima, il mondo della Extended Reality non si ferma al solo utilizzo di visori. Nella storia esistono esempi di applicazioni di AR e VR molto particolari 
        e interessanti. Si presenteranno di seguito alcuni di questi esempi, cercando di esplorare le scelte architetturali più interessanti.
        \paragraph{La spada di Damocle} (figura\ref{fig:SpadaDiDamocle}) è considerato  il primo prototipo di visore VR mai costruito nella storia e, come tale, ha diritto di essere
            citato come primo elemento di questa sezione. Il visore è stato costruito da Ivan Sutherland nel 1968 ed era pesante al punto da dover essere fissato al soffito per
            essere sorretto, da questo il suo nome. Il visore era in grado di mostrare all'utente un cubo tridimensionale, che poteva essere osservato da diverse angolazioni 
            semplicemente muovendo la testa, era infatti già presente, seppur in forma molto rudimentale, il concetto di \textit{head tracking}. Il visore era inoltre dotato di un 
            controller, che permetteva di interagire con l'ambiente virtuale. Questo prototipo è stato il primo passo verso la realizzazione di visori VR, ma non è stato
            mai commercializzato.
            \img[0.5]{SpadaDiDamocle}{La spada di Damocle, primo prototipo di visore VR.}

        \paragraph{Sensorama} (figura\ref{fig:Sensorama}) è un dispositivo che permette di immergere l'utente in un
            ambiente virtuale, mostrando un video stereoscopico a 3 dimensioni e riproducendo suoni e odori. Il dispositivo è stato
            progettato per essere utilizzato in sale cinematografiche, in modo da coinvolgere lo spettatore con tutti e 5 i sensi.
            La macchina di Morton Heilig era però troppo costosa, e questo, unito alle dimensioni della macchina e alla scarsa qualità
            video, ha portato al fallimento del progetto.
            \img[0.5]{Sensorama}{Sensorama, dispositivo fornito di: immagini stereo 3D, vibrazioni, vento, emettitore di odori e audio stereo.\cite{wikiSensorama}}

        \paragraph{IllumiRoom} è una tecnologia Microsoft che punta a creare un'esperienza AR estendendo la realtà di gioco
            normale, composta dallo schermo e dal controller, all'intera stanza. Questa tecnologia è stata presentata nel 2013
            e permette di proiettare sulle pareti della stanza in cui si gioca le immagini del gioco, in modo da estendere
            l'ambiente virtuale a quello reale. Questa tecnologia è stata sviluppata per la console Xbox One, ma non è mai
            stata commercializzata.\cite{Schmalstieg2016}
            \img{IllumiRoom.png}{IllumiRoom, prodotto capace di estendere l'ambiente di gioco all'intera stanza.}
        
        \paragraph{L'HTC Vive} è uno dei più famosi visori VR, è stato sviluppato da HTC e Valve Corporation ed è
            rilasciato nel 2016. L' \textit{Head Mounted Display} (HDM) è dotato di due schermi OLED da $1080\times1200$ pixel, 
            con un refresh rate di 90Hz\cite{Vive}. Questo visore è uno dei più conosciuti sul mercato, 
            e tra le altre cose, deve anche la sua fama alla tecnologia di tracciamento dei movimenti chiamata \textit{Lighthouse}, che permette di tracciare
            i movimenti dell'utente in modo preciso e affidabile. Questa tecnologia è stata sviluppata dalla Valve
            e consiste di due stazioni base che emettono dei segnali infrarossi rilevati da sensori posti 
            sulle periferiche. Queste stazioni base vengono poste alle estremità della stanza, in modo tale da circoscrivere
            un'area entro la quale l'utente è libero di muoversi.
            \img{HTCVive.jpg}{HTC Vive, da sinistra a destra: stazioni base, controller e visore.}

        \paragraph{I dispositivi mobili} sono alla base della maggior parte delle applicazioni di AR. Questi dispositivi
            sono dotati di fotocamera, accelerometro, giroscopio, magnetometro e geolocalizzazione che permettono di rilevare i movimenti
            dell'utente e di orientare la fotocamera. Questi dispositivi sono inoltre dotati di schermo, che permette di
            visualizzare l'ambiente virtuale. I cellulari sono molto utilizzati per applicazioni di Augmented Reality, in quanto
            sono dispositivi che tutti possiedono e che sono in grado di fornire un'esperienza soddisfacente.
            Attualmente sul mercato è esploso il fenomeno degli \textit{AR advertising}, ovvero applicazioni che permettono
            di visualizzare i prodotti venduti dalle aziende in modo virtuale direttamente nello spazio reale. Queste applicazioni
            sono molto utilizzate per la vendita di mobili, in quanto permettono di proiettare il prodotto in modo realistico
            e di valutare se questo si adatta all'ambiente in cui si vuole inserire. Anche il settore videoludico non ha 
            perso l'occasione di sfruttare questa tecnologia, infatti sono state sviluppate applicazioni che permettono di
            visualizzare i personaggi dei propri giochi preferiti direttamente nella propria stanza. Un esempio di questo
            tipo di applicazioni è \textit{Pokémon GO}, gioco sviluppato da Niantic nel 2016, che permette di catturare i
            Pokémon direttamente nella propria città.
            %\img{PokemonGo.png}{Pokémon GO, applicazione di AR per dispositivi mobili.}
            
        \paragraph{Hololens} è il dispositivo Microsoft rilasciato nel 2016 che ha portato il mondo delle tecnologie 
            AR e MR a un livello superiore. Questo HMD è dotato di un processore di fascia alta, una GPU per il calcolo
            di immagini ed una Holographic Processing Unit (HPU) che permette di elaborare i dati provenienti dai sensori
            in tempo reale. Il visore monta anche una telecamera di profondità, sensori avanzati per il tracciamento dei
            movimenti e un sistema di rilevamento del suono. Questo visore è in grado di proiettare immagini in modo
            realistico sulle lenti con display ottico 3D, in modo da sembrare che l'immagine sia davanti all'utente.
            Il visore ha un costo ancora troppo elevato per essere utilizzato da un utente comune, ma è stato utilizzato
            in ambito industriale per la progettazione di automobili e per la formazione di chirurghi. \\
            Tra le varie feature che il visore offre ci sono:
            \begin{itemize}
                \item \textbf{Spatial Mapping}: permette di mappare l'ambiente circostante e di rilevare gli oggetti
                    presenti, in modo da poterli utilizzare per interagire con l'ambiente virtuale.
                \item \textbf{Spatial Sound}: permette di rilevare la posizione dell'utente e di modificare il suono in base
                    ad essa.
                \item \textbf{Gaze Tracking}: permette di rilevare la direzione dello sguardo dell'utente.
                \item \textbf{Voice Recognition}: permette di rilevare i comandi vocali dell'utente.
                \item \textbf{Gesture Recognition}: permette di rilevare i movimenti delle mani dell'utente svincolando
                    l'utente dall'uso di controller e guanti (un ulteriore passo avanti verso la \textit{computazione ubiqua}
                    \footnote{Computazione ubiqua: modello post-desktop di interazione uomo-macchina, in cui l'elaborazione
                    delle informazioni è stata interamente integrata all'interno di oggetti e attività di tutti i giorni.\cite{ubiCompWiki}}).
            \end{itemize}
            In conclusione si noti che ogni sensore è completamente integrato nel visore, che non necessita quindi di
            dispositivi esterni rendendolo completamente wireless.
            \img{Hololens.png}{Hololens, visore AR/MR di Microsoft.}

    \subsection{Applicazioni}\label{subsec:XRapplicazioni}
        Le applicazioni di Extended Reality sono molteplici e vanno dai videogiochi, all'industria fino alla medicina. In questa sezione si analizzeranno alcune applicazioni di AR e VR, 
        cercando di capire quali sono le scelte architetturali più interessanti.
        \paragraph{L'industria} sta utilizzando queste nuove tecnologie per migliorare la produttività e la qualità dei prodotti. Un esempio di questo utilizzo è quello già
            accennato di AR Ads per la vendita di mobili, vestiti e altre merci, di cui i principali esempi sono:
            \begin{itemize}
                \item American Apparel che ha sviluppato un'applicazione in grado di mostrare i vestiti in modo realistico sul proprio corpo;
                \item IKEA che ha sviluppato un'applicazione che permette di visualizzare i propri mobili direttamente nella propria casa;
                \item De Beers che ha sviluppato un'applicazione che permette di provare gli anelli direttamente sul proprio dito.
            \end{itemize} 
            Un altro esempio di utilizzo di AR in ambito industriale è quello di \textit{Remote Assistance}, ovvero l'assistenza remota. Questa tecnologia permette di fornire 
            assistenza a distanza, dando la possibilità di vedere ologrammi illustrativi direttamente nello spazio reale, facilitando il lavoro dei tecnici e permettendo di 
            ridurre i costi di formazione e di spostamento.\\

        \paragraph{Augmented Medicine} è il termine che è stato coniato per indicare l'utilizzo di dispositivi AR in ambito medico. Tra queste applicazioni si possono citare:
            \begin{itemize}
                \item \textbf{Formazione di chirurghi}: in quanto permette di visualizzare in modo realistico gli organi 
                    interni del paziente, permettendo di eseguire operazioni in modo virtuale e di simulare interventi chirurgici.
                \item \textbf{Progettazione di protesi}: in quanto permette di visualizzare in modo realistico le protesi 
                    direttamente sul paziente, permettendo di valutare se la protesi si adatta al corpo del paziente.
                \item \textbf{Vista in profondità}: l'AR ha permesso a chirurghi di vedere in tempo reale tumori, fratture e aneurismi direttamente sul paziente, in modo da poter 
                    agire in modo più preciso e sicuro.
            \end{itemize}
            \img{ARMedicine.png}{Esempio di applicazione di AR in ambito medico.}

        \paragraph{I videogiochi} rappresentano il settore che più di tutti ha sfruttato le potenzialità di queste tecnologie. I videogiochi sono stati sviluppati per essere giocati 
            su schermi bidimensionali, ma con l'avvento di queste nuove tecnologie si è aperto un nuovo mondo di possibilità. Sin dagli inizi della realtà virtuale si possono notare
            i primi prodotti di successo come \textit{Virtuality}, \textit{BeatSaber} e \textit{Half-Life: Alyx}. Queste applicazioni hanno sfruttato le potenzialità di queste
            tecnologie per creare esperienze di gioco uniche, coinvolgenti e realistiche.\\
            Per avere una panoramica più dettagliata di queste applicazioni si rimanda alla sezione successiva (\ref{sec:Videogiochi}) dove verranno spiegati in dettaglio
            il significato, la storia e le categorie più famose dei video games.

\section{Videogiochi}\label{sec:Videogiochi}
    In questa sezione si parlerà di videogiochi, in particolare si darà una definizione formale, si analizzerà la storia di questo settore discutendone le applicazioni più famose e 
    si parlerà delle varie tipologie di videogiochi.
    
    \subsection{Definizione}\label{subsec:VideogiochiDef}
        Da quando il settore videoludico ha fatto la sua ascesa il termine `gioco' non ha più avuto lo stesso significato. La parola `gioco' viene utilizzata per indicare un'attività 
        ludica, che ha come scopo il divertimento, la spensieratezza e il passatempo. Tra le varie attività ludiche si possono annoverare i giochi da tavolo (Monopoli, Risiko, etc.), i 
        giochi di carte (scala quaranta, bridge, etc.), i giochi sportivi (frisbee, calcio, etc.) o i semplici giochi tradizionali per bambini (strega comanda colore, uno due tre stella, etc.).
        È in questo contesto che il videogioco prende piede, mantenendo l'accezione comune di gioco come attività ludica con un regolamento e un'ambientazione, ma aggiungendo un elemento
        che lo distingue da tutti gli altri giochi: l'interazione con un dispositivo elettronico. \\
        Il termine videogioco significa `gioco gestito da un dispositivo elettronico'. Sono videogiochi quindi i conosciutissimi giochi online, i giochi per cellulare, i giochi per console 
        e i giochi per computer, ma anche i cabinati e le slot machine soddisfano questa definizione in quanto non solo hanno un software che gestisce il gioco, ma anche un hardware dedicato.\\
        Il termine `videogioco' è stato coniato da Ralph Baer nel 1966, utilizzato dall'ingegnere per descrivere il proprio progetto di gioco elettronico (di fatto la prima console della storia).
        Ai giorni d'oggi questo termine ha un significato quasi completamente distaccato dall'accezione generale di gioco, esistono comunità intere che fanno dei video games una professione,
        esistono competizioni internazionali e campionati mondiali e ci sono anche videogiochi che hanno un budget di produzione maggiore di quello di un film. In questo contesto anche l'utente
        medio si approccia al gioco in modo più serio, non più come un semplice passatempo, ma come un'esperienza da vivere e da condividere con gli altri. Quello che si può definire come
        un vero e proprio fenomeno culturale ha stravolto molti paradigmi: il tempo che si dedica a conoscere il gioco, sia direttamente giocandolo, che indiriettamente informandosi su di esso,
        l'accezione che ormai ha perso il sinonimo di passatempo, il luogo in cui si gioca ed il modo in cui si gioca.\\ 

    \subsection{Storiografia}\label{subsec:VideogiochiStoriografia}
        La storia dei videogiochi è molto lunga e complessa, in questa sezione si cercherà di riassumere i punti salienti di questa storia passando per gli esempi più famosi e le
        innovazioni più importanti.

        \paragraph{Pong} è il videogioco per antonomasia, precursore della storia dei video games. Questo gioco è stato sviluppato da Atari nel 1972 ed è stato il primo gioco arcade
            di successo. Il gioco consiste in una simulazione di ping pong in cui due giocatori si sfidano a colpi di palla. In questo semplice esempio si concretizza già il primo 
            multigiocatore, Pong è infatti giocabile sia in singolo, contro il computer, che in due giocatori, mostrando sin da subito che un gioco ha più valore se giocato in compagnia. 
            Bisogna ricordare Pong anche come uno dei primi \textit{coin-op} della storia, ovvero uno dei primi giochi arcade che richiedevano l'inserimento di una moneta per poter 
            essere giocati.
            \img{Pong2.png}{Pong, il primo videogioco arcade di successo.}

        \paragraph{Pac-Man} è il gioco ideato da Toru Iwatani, prodotto dalla Namco, che ha appassionato molti nelle salegiochi degli anni '80. Il gioco consiste di un personaggio giallo,
            comandato dal giocatore, che ha lo scopo di mangiare tutti i puntini presenti nel labirinto, evitando di essere mangiato dai fantasmi. Esistono anche delle `pillole speciali'
            ai lati del labirinto che permettono al giocatore di diventare immune ai fantasmi per 10 secondi. Infine, se il giocatore riesce a mangiare tutti i puntini del labirinto,
            viene mostrato un intermezzo, per poi far ricominciare il gioco da capo (mantenendo il punteggio). Il gioco deve il suo successo a diversi fattori tra cui: 
            essere uno dei pochi giochi non violenti in un mercato dominato da giochi di guerra, avere dei comandi semplici e intuitivi e avere un gameplay basato più sulla tattica 
            che sui riflessi\cite{Uston1982}.
            %\img{PacMan.png}{Pac-Man, gioco arcade in cui controlli pacman (personaggio giallo) e sei inseguito dai fantasmi (colorati in diversi colori).}

        \paragraph{Super Mario Bros.} è la punta di diamante della Nintendo che pur non essendo il primo Mario creato, rimane comunque il più celebre. Questo gioco ha gettato le fondamenta
            per tutti i giochi platform che si sarebbero creati negli anni successivi. Questo consiste in un platform a scorrimento orizzontale in cui il giocatore controlla Mario, 
            un idraulico che deve salvare la principessa Peach dal malvagio Bowser. È presente anche la possibilità di giocare in cooperativa con un altro giocatore, che controllerà
            Luigi, il fratello di Mario. Il video game di Miyamoto ha portato un vento di innovazione nel settore, portando a fama mondiale il concetto livelli non lineari, ovvero
            livelli in cui il giocatore può scegliere il percorso da seguire, e il concetto di power-up, ovvero oggetti che permettono al giocatore di ottenere abilità speciali.\cite{ryan2011}
            %\img{SuperMarioBros.jpg}{Super Mario Bros., platform che ha rivoluzionato il settore videoludico.}
            
        \paragraph{Doom} è stato il primo \textit{First Person Shooter} (FPS) mai creato. Il gioco, in sè semplice e consiste di un marine, controllato dal giocatore, che deve sopravvivere
            all'invasione di demoni provenienti dall'inferno. Questo gioco è stato sviluppato da id Software nel 1993 ed è stato il primo gioco a utilizzare la tecnologia \textit{ray casting} 
            per la generazione di ambienti tridimensionali. Per la prima volta si riuscì a creare un ambiente tridimensionale partendo da un piano bidimensionale. La tridimensionalità era
            però solo apparente, la vera struttura del livello era bidimensionale, non permettendo di sviluppare ambienti sul terzo asse. Queste limitazioni non hanno
            però impedito al videogioco di avere successo a livello globale, portando alla creazione di un genere di giochi che ancora oggi è molto popolare.\\
            Altra caratteristica innovativa di Doom è la possibilità di giocare in multiplayer online, permettendo a macchine diverse di collegarsi alla stessa sessione di gioco
            se connesse alla stessa LAN, lasciando agli utenti anche la scelta tra un gioco cooperativo (\textit{coop}) o competitivo (\textit{deathmatch}).
            \img{Doom.png}{Doom, primo FPS della storia.}
        
        \paragraph{Minecraft} è il gioco attualmente più venduto al mondo, con oltre 238 milioni di copie vendute. Il famosissimo \textit{sandbox} sviluppato dalla Mojang Studios è stato
            rilasciato per la prima volta nel 2011 e da allora ha avuto un successo inarrestabile. Consiste in un mondo tridimensionale generato proceduralmente, in cui il giocatore
            può costruire e distruggere blocchi di vario tipo. Il gioco è stato sviluppato interamente in Java permettendo così agli utenti di creare mod e plugin per modificarlo
            a proprio piacimento. Questo video game è supportato su tutte le piattaforme principali: da Windows a Linux, dalle console al cellulare rendendolo accessibile ad un grande
            numero di utenti. Minecraft ha avuto anche un grande impatto sul gioco online, portando alla creazione di server dedicati (i \textit{Realms}), in cui gli utenti possono 
            giocare insieme, rendendo disponibile anche la possibilità del cross-platform all'interno di questi server.
            %\img{Minecraft.png}{Minecraft, sandbox multiplayer campione di incassi.}

    \subsection{Categorie}\label{subsec:VideogiochiCategorie}
        I videogiochi sono stati suddivisi in categorie in base a diversi criteri, tra cui: la prospettiva, il genere, il gameplay, il target di riferimento e la piattaforma.
        Ogni videogioco può essere classificato in base a uno o più di questi criteri. In questa sezione si cerca di identificare le categorie principali, specialmente quelle riguardanti
        l'elaborato di tesi. Le categorie così identificate sono: avventura, azione, di ruolo, strategico, online.
        \begin{itemize}
            \item \textbf{Avventura} - Questa categoria comprende tutti quei giochi in cui il giocatore deve esplorare un mondo virtuale, risolvere enigmi e interagire con gli NPC 
                (personaggi non giocanti). Questi giochi sono caratterizzati da una trama che si sviluppa nel corso del gioco, in cui il giocatore deve raggiungere degli obiettivi per 
                poter procedere. I sottogeneri principali sono: avventura testuale (di cui il gioco più famoso è \textit{Zork}), avventura grafica (di cui il gioco più famoso è
                \textit{Monkey Island}) e avventura dinamica (di cui il gioco più famoso è \textit{The Legend of Zelda}).
            \item \textbf{Azione} - Questo genere comprende videogiochi in cui riflessi e agilità nella combinazione di comandi sono determinanti per la vittoria. Questi giochi sono 
                infatti caratterizzati da un gameplay frenetico unito ad una difficoltà crescente. I sottogeneri principali sono: platform (con \textit{Super Mario Bros.} 
                come gioco rappresentativo), picchiaduro (con \textit{Street Fighter}), sparatutto (con \textit{Doom}) e battle royale (con \textit{Fortnite}).
            \item \textbf{Di ruolo (RPG)} - Questo genere è caratterizzato da un gameplay in cui il giocatore controlla un personaggio che può essere personalizzato e che può 
                migliorare le proprie abilità nel corso del gioco. Fondante è anche la componente narrativa, i ruoli dei vari personaggi e le classi a cui appartengono. I sottogeneri
                principali sono: \textit{action RPG} (con \textit{Dark Souls} come capostipite), \textit{MMORPG}\footnote{MMORPG: massively multiplayer online RPG, RPG online che ammettono
                all'interno della stessa sessione un elevato numero di partecipanti, nell'ordine delle centinaia.} (con \textit{World of Warcraft}) e \textit{roguelike} (con \textit{The
                Binding of Isaac}).
            \item \textbf{Strategico} - Questa categoria comprende tutti quei giochi in cui le scelte che il giocatore prende hanno un impatto determinante sullo svolgimento del gioco.
                I sottogeneri principali sono: strategia in tempo reale (con \textit{Age of Empires} come gioco rappresentativo), strategia a turni (con \textit{Civilization}) e 
                strategia a squadre (con \textit{League of Legends}).
            \item \textbf{Online} - Questa categoria è trasversale a quelle precedenti, in quanto comprende tutti quei giochi che permettono di giocare online con altri giocatori. 
                Questi giochi possono essere uno qualsiasi dei generi o sottogeneri menzionati prima, l'unica prerogativa è che permettano di collegare più giocatori nella stessa partita.
                Per una visione più amplia e dettagliata dei giochi online e più genericamente dei giochi multigiocatore si rimanda alla sezione successiva (\ref{sec:Multigiocatore}).
        \end{itemize}

\section{Multigiocatore}\label{sec:Multigiocatore}
    Se si vuole trovare un caposaldo all'interno di tutta la trattazione che è stata fatta precedentemente sulla definizione di gioco, questo è sicuramente la condivisione dell'esperienza. 
    Il gioco è tale solo se ci sono una o più persone con cui condividerlo, si può quasi affermare che sia intrisenco dentro la natura umana. Questa volontà di condivisione 
    non poteva quindi mancare anche nel mondo dei videogiochi, che ha espresso questa volontà nelle forme più disparate. In questa sezione si parlerà di multigiocatore, passando per 
    i punti salienti della sua storia e per le sue applicazioni più famose.
    \subsection{Definizione}\label{subsec:MultiDef}
        Il significato di multigiocatore è derivabile direttamente dalla parola stessa, è un gioco a cui può giocare più di un giocatore contemporaneamente. Questo termine è divenuto 
        di uso comune solo con l'avvento dei videogiochi ma rientrano in questa categoria anche i normali giochi da tavolo, i giochi di carte, gli sport etc.\\
        Nel contesto videoludico il termine sta a significare che nello stesso mondo virtuale, nella stessa sessione di gioco, possono partecipare più persone, le quali posso interagire
        tra loro e con l'ambiente circostante. Si noti che in questa definizione non è specificato il fatto che i giocatori debbano essere fisicamente vicini, tanto meno che ci 
        debba essere una connessione internet a collegarli. Questo è dovuto al fatto che lungo il corso della storia si sono realizzate le più disparate tecnologie per permettere la
        condivisione di gioco, alcune delle quali poi abbandonate, mentre altre valide tutt'ora. Si va quindi ad analizzare la storia del multigiocatore, con particolare attenzione 
        alle tecnologie adottate per realizzarlo.\\
    \subsection{Storiografia}\label{subsec:MultiStoriografia}
        Questa trattazione storica fa principalmente riferimento al libro \textit{Multiplayer Game Programming:  architecting networked games} di Joshua Glazer e Sanjay Madhav\cite{glazer2015}.
        \paragraph{Il Multigiocatore locale} caratterizza i primi anni in cui il concetto è stato introdotto (1960). Questa tecnologia consiste nello sviluppare un programma che sia
            capace di ricevere input da due utenti, o con la condivisione del dispositivo di input o con l'utilizzo di due dispositivi di input diversi, e, nel caso
            fosse necessario, mostrare due schermate distinte (nasce il concetto di \textit{split screen}). I videogiochi così costruiti sono quindi sviluppati sulla stessa macchina 
            e non differiscono troppo da un gioco a giocatore singolo. I primi esempi creati sono stati \textit{Pong} e \textit{Spacewar!}, entrambi giochi arcade che permettevano di 
            giocare in due giocatori.

        \paragraph{\textit{Networked multiplayer}} è la prima tecnologia che ha permesso di far comunicare due o più macchine tra loro con lo scopo di giocare su dispositivi separati. 
            Queste macchine erano in realtà ancora dei mainframe, ma si stavano gettando le basi per quello che sarebbe diventato poi internet. Nel momento in cui i personal computer
            diventeranno accessibili al pubblico, questa tecnologia verrà utilizzata per permettere a due o più giocatori di connettersi insieme, sfruttando le porte seriali dei computer. 
            Allora ogni pc aveva solo 2 porte seriali permettendo una solo topologia di rete: la \textit{daisy chain} (figura\ref{fig:DaisyChain.png}).
            \img{DaisyChain.png}{Topologia di rete \textit{daisy chain}.}
 
        \paragraph{\textit{Local Area Network Games}} sono una tipologia di giochi, venuti alla luce intorno agli anni '90, in cui i giocatori possono giocare insieme se connessi alla stessa
            rete locale (Local Area Network o LAN). Questo tipo di video game è esploso grazie all'allora nuova tecnologia, l'Ethernet. Le topologie di rete potevano variare,
            la daisy chain menzionata prima è intrinsecamente già una LAN, ma quelle più diffuse furono le connessioni a stella (figura\ref{fig:StarNetwork.png}) grazie alla grande 
            proliferazione dei modem. Il gioco più famoso di questo genere era \textit{Doom}, che permetteva di giocare in multiplayer fino a 4 giocatori.
            \img[0.5]{StarNetwork.png}{Topologia di rete a stella.}

        \paragraph{Il multigiocatore online} è forse la tecnologia più comune al giorno d'oggi ed identifica una connessione tra giocatori a livello globale (spesso si usa il termine
            Wide Area Network o WAN). Questa nuova tecnologia, seppur possa sembrare semplicemente un'estensione di quella precedente, porta con sè una serie di problematiche
            che prima non esistevano, prima tra tutte la latenza. La latenza è il tempo che intercorre tra l'invio di un messaggio in rete e la ricezione dello stesso. In una rete
            LAN questo tempo è trascurabile, ma quando ci si sposta ad un contesto globale assume importanza prioritaria (nell'ordine di qualche secondo). Questa problematica, insieme
            ad altre, porterà alla creazione di nuove infrastrutture fondate proprio per la loro gestione e risoluzione.\\
            In questo periodo diventano mutliplayer online anche le console che, grazie a servizi creati ad hoc, permettono di giocare con giocatori di tutto il mondo. 
        
        \paragraph{\textit{Massively Multiplayer Online}} o MMO, sono giochi online che permettono di giocare con un numero elevato di giocatori, nell'ordine delle centinaia. Questi
            giochi sono stati resi possibili grazie all'avvento di internet e sono stati resi popolari grazie al titolo \textit{World of Warcraft}, che ha raggiunto il picco di 12 milioni di
            giocatori attivi nel 2010 acquisendo il titolo di MMORPG più giocato al mondo. Le sfide che caratterizzano questo tipo di videogiochi sono molteplici: gestione server, 
            caching, bilanciamento del carico e tanti altri, ognuno dei quali deve essere gestito con la massima attenzione per la riuscita del videogioco.

        \paragraph{\textit{Mobile Networked Multiplayer}} è l'ultima frontiera del multigiocatore, ovvero la possibilità di connetere più dispositivi mobili alla stessa sessione di 
            gioco. Date le limitazioni di batteria (e in generale di hardware) che questi dispositivi hanno, si è dovuto trovare un modo per ridurre al minimo il consumo di dati,
            portando alla creazione di giochi turn-based asincroni, ovvero dei giochi a turni in cui ogni giocatore ha a disposizione molto tempo per fare la sua mossa e viene
            notificato quando l'avversario ha compiuto la sua.\\
            Con la crescita esponenziale di questo settore, sono diventati sempre più comuni anche i giochi in tempo reale, alcuni di questi con supporto anche di un numero cospiquo
            di utenti (nell'ordine delle decine).
        
    \subsection{Applicazioni}\label{subsec:MultiApplicazioni}
        In quest'utlima sezione del capitolo si introdurranno le architetture più comuni per la realizzazione di un videogioco multiplayer, analizzando i pro e i contro di ognuna.
        \paragraph{L'architettura client-server} consiste nella costruzione di un server, ovvero un computer che si occupa di gestire la sessione di gioco, e di più client, ovvero
            dispositivi che si connettono al server per poter giocare. Questa è la più comunemente diffusa nell'ambito videoludico, in quanto permette di gestire al meglio la
            sessione di gioco e di bilanciare il carico di lavoro tra i vari client. In questo scenario chi detiene l'informazione (ovvero lo stato del gioco) è il server, mentre
            i client hanno solo il compito di visualizzare i dati contenuti all'interno del server. Già dai primi giochi che hanno utilizzato questa architettura
            si è riscontrata la necessità di ottimizzare le informazioni che vengono passate in rete, per permettere un'esperienza piacevole e coinvolgente. Per fare ciò i 
            programmatori hanno creato varie infrastrutture che permettono di inviare solo le informazioni necessarie. Alcuni esempi di queste infrastrutture sono: 
            \textit{delta encoding}, \textit{event management} e \textit{interest management}.\\
            Il \textit{delta encoding} consiste nel trasmettere solo le informazioni che sono cambiate rispetto all'ultimo aggiornamento, questo garantisce comunque che tutti
            i client siano allineati con il server, ma permette di ridurre il carico di lavoro.\\
            L'\textit{event management} consiste nel trasformare le interazioni dell'utente in eventi. Questi eventi vengono quindi messi in una coda gestita da un 
            \textit{event manager}, che, appena possibile, invia questi eventi al server. In questo modo si possono gestire in modo efficiente le interazioni dell'utente inviando
            solo gli eventi che sono rilevanti per il giocatore. Successivamente l'evento sarà gestito dal server e il risultato sarà inviato a tutti i client.\\
            L'\textit{interest management} consiste nel trasmettere solo le informazioni che sono rilevanti per il giocatore, ovvero solo le informazioni che sono vicine al suo 
            personaggio. Questa accortezza permette anche, a chi dispone di un pc più prestante, di avere un'esperienza di gioco più immersiva e completa e, al contempo, permettere 
            a chi ha un computer dalle prestazioni basse di partecipare alla stessa sessione fornendogli comunque le informazioni necessarie per giocare. Questo meccanismo è stato
            determinante per la scalabilità di certi videogiochi come \textit{Starsiege: Tribes}.\\

        \paragraph{L'architettura peer-to-peer} o p2p è una sorta di daisy chain online. È la versione serverless in cui tutti gli utenti sono connessi tra di loro e si scambiano le 
            informazioni direttamente. Il server, avendo il duplice compito di calcolare lo stato di gioco e di gestire le connessioni, deve essere obbligatoriamente una macchina 
            dalle prestazioni molto elevate, e, conseguentemente, molto costosa. Il peer-to-peer permette di svincolare dall'acquisto di un server, garantendo anche un miglioramento 
            delle prestazioni, lasciando però il compito di mantenere uno stato di gioco coerente agli utenti.\\
            Per gestire lo stato di gioco sono stati progettati due algoritmi: \textit{lockstep} e \textit{event synchronization}.\\
            L'algoritmo \textit{lockstep} consiste nel far partire la sessione di gioco solo quando tutti i giocatori sono pronti. Questo permette di avere un'esperienza di gioco
            fluida e coerente, ma ha il difetto di non poter gestire bene i giocatori che hanno una connessione lenta, in quanto il gioco non può procedere finchè tutti i giocatori
            non hanno ricevuto le informazioni.\\
            L'algoritmo \textit{event synchronization}, al contrario, consiste nel far partire la sessione di gioco non appena un giocatore è pronto. Questo permette di gestire meglio
            i giocatori con connessioni lente, ma ha il difetto di non poter garantire un'esperienza di gioco fluida e coerente, in quanto i giocatori potrebbero ricevere informazioni 
            in ritardo rispetto agli altri giocatori.\\
            Altro aspetto fondamentale riguardante il p2p è la gestione della randomicità. Se prima nel cient-server quando bisognava generare un numero casuale si utilizzava il
            generatore di numeri casuali del server, ora, non avendo più un server, bisogna trovare un modo per generare un numero casuale che sia uguale per tutti i giocatori.
            Per fare ciò si utilizza un algoritmo che prende in input un seme e genera un numero casuale. Questo seme viene generato dal primo giocatore che si connette alla sessione
            di gioco e viene inviato a tutti gli altri giocatori. In questo modo tutti i giocatori genereranno gli stessi numeri casuali nello stesso ordine. Rimane imperativo 
            che gli accessi fatti al generatore siano gli stessi per tutti i giocatori, lasciando quindi un margine di errore non ignorabile.
    \newline \newline
    In questo capitolo si sono affrontati i temi principali che verranno trattati nel resto dell'elaborato. Arrivati a questo punto si conoscono i concetti fondamentali di 
    Extended Reality, videogiochi e multigiocatore, si conosce la loro storia e le loro applicazioni. Se in questo capitolo si è cercato di spiegare `cosa' sono questi concetti, 
    nel successivo si affronterà invece il `come' questi concetti sono stati applicati al caso specifico del progetto di tesi.